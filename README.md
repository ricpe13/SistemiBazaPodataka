#Zadatak 29 - Baza podataka ZELENE POVRŠINE 

Za potrebe gradske uprave potrebno je projektovati bazu za vođenje evidencije o zelenim površinama koje se nalaze na teritoriji grada Niša. Za svaku zelenu površinu se pamti jedinstveni identifikacioni broj, naziv gradske opštine na čijoj teritoriji se zelena površina nalazi i informacija o zoni ugroženosti od zagađenja kojoj zelena površina pripada. Za parkove se pamti naziv parka i površina parka u hektarima. Za drvorede se pamti ulica u kojoj se drvored nalazi, dužina drvoreda u metrima, broj stabala i vrsta drveta 
koja je zasađena. Za travnjake se pamti adresa stambene zgrade ispred koje se travnjak nalazi i površina u arima. U parkovima su raspoređeni različiti objekti: drveće, klupe, fontane, spomenici, skulpture, svetiljke i dečija igrališta. Za svaki objekat u parku se pamti redni broj objekta. O svakom drvetu se prikupljaju sledeće informacije: vrsta drveta, datum kada je posađeno, obim debla, visina krošnje i površina koju krošnja pokriva. Pojedina stabla su pod zaštitom države zbog izuzetnog istorijskog ili naučnog značaja. Za svako dečije igralište se pamti: koliko igračaka sadrži, starosnu dob dece za koju je igralište predviđeno i da li se na igralištu nalazi pesak. Svi spomenici i skulpture su stavljeni pod zaštitu države. Za sve objekte koji se nalaze pod zaštitom države treba pamtiti: kratak opis značaja objekta, instituciju koja je zadužena za njegovu zaštitu, datum kada je objekat stavljen pod zaštitu i visina novčanih sredstava koja se godišnje izdvaja za potrebe zaštite. U bazi je potrebno pamtiti i podatke o radnicima koji su angažovani na održavanju zelenih površina: matični broj, broj radne knjižice, ime, ime roditelja, prezime, adresu, datum rođenja i stručnu sprema. Radnici mogu biti angažovani na održavanju zelenila, održavanju higijene i održavanju objekata u parku. Svaki park ima grupu radnika za održavanje koja je tu stalno stacionirana. Jedan od radnika iz te grupe ima funkciju šefa održavanja u parku.
